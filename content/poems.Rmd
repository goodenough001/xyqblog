---
title: poems
author: ''
date: '2020-04-04'
slug: poems
categories: []
tags: []
disable_comments: yes
---
<style type="text/css">
body { counter-reset: poems; }
h2::before { counter-increment: poems; content: counter(poems) ". "; }
</style>

<center>
<font face="楷体">

走笔谢孟谏议寄新茶
唐 · 卢仝
日高丈五睡正浓，军将打门惊周公。口云谏议送书信，
白绢斜封三道印。开缄宛见谏议面，手阅月团三百片。
闻道新年入山里，蛰虫惊动春风起。天子须尝阳羡茶，
百草不敢先开花。仁风暗结珠琲瓃，先春抽出黄金芽。
摘鲜焙芳旋封裹，至精至好且不奢。至尊之馀合王公，
何事便到山人家。柴门反关无俗客，纱帽笼头自煎吃。
碧云引风吹不断，白花浮光凝碗面。一碗喉吻润，
两碗破孤闷。三碗搜枯肠，唯有文字五千卷。四碗发轻汗，
平生不平事，尽向毛孔散。五碗肌骨清，六碗通仙灵。
七碗吃不得也，唯觉两腋习习清风生。蓬莱山，在何处。
玉川子，乘此清风欲归去。山上群仙司下土，
地位清高隔风雨。安得知百万亿苍生命，
堕在巅崖受辛苦。便为谏议问苍生，到头还得苏息否。


## 望江南·超然台作 

宋 · [苏轼](https://hanyu.baidu.com/s?wd=%E8%8B%8F%E8%BD%BC)

春未老，风细柳斜斜。试上超然台上望，半壕春水一城花。烟雨暗千家。

寒食后，酒醒却咨嗟。休对故人思故国，且将新火试新茶。__诗酒趁年华。__


## 卜算子·黄州定慧院寓居作 

宋 · [苏轼](https://hanyu.baidu.com/s?wd=%E8%8B%8F%E8%BD%BC)

缺月挂疏桐，漏断人初静。__谁见幽人独往来，缥缈孤鸿影。__

惊起却回头，有恨无人省。拣尽寒枝不肯栖，寂寞沙洲冷。


## 浣溪沙·细雨斜风作晓寒 

宋 · [苏轼](https://hanyu.baidu.com/s?wd=%E8%8B%8F%E8%BD%BC)

细雨斜风作晓寒，淡烟疏柳媚晴滩。入淮清洛渐漫漫。

雪沫乳花浮午盏，蓼茸蒿笋试春盘。__人间有味是清欢。__


## 定风波·南海归赠王定国侍人寓娘 

宋 · [苏轼](https://hanyu.baidu.com/s?wd=%E8%8B%8F%E8%BD%BC)

__常羡人间琢玉郎。天应乞与点酥娘。__ 尽道清歌传皓齿。风起。雪飞炎海变清凉。

万里归来颜愈少。微笑。笑时犹带岭梅香。 __试问岭南应不好。却道。此心安处是吾乡。__

## 临江仙·送钱穆父 

宋 · [苏轼](https://hanyu.baidu.com/s?wd=%E8%8B%8F%E8%BD%BC)

一别都门三改火，天涯踏尽红尘。依然一笑作春温。无波真古井，有节是秋筠。

惆怅孤帆连夜发，送行淡月微云。尊前不用翠眉颦。__人生如逆旅，我亦是行人。__


## 临江仙·梦后楼台高锁 

宋 · [晏几道](https://hanyu.baidu.com/s?wd=%E6%99%8F%E5%87%A0%E9%81%93)

梦后楼台高锁，酒醒帘幕低垂。去年春恨却来时。__落花人独立，微雨燕双飞。__

记得小苹初见，两重心字罗衣。琵琶弦上说相思。__当时明月在，曾照彩云归。__


## 鹧鸪天·林断山明竹隐墙 

宋 · [苏轼](https://hanyu.baidu.com/s?wd=%E8%8B%8F%E8%BD%BC)

林断山明竹隐墙。乱蝉衰草小池塘。翻空白鸟时时见，照水红蕖细细香。

村舍外，古城旁。杖藜徐步转斜阳。__殷勤昨夜三更雨，又得浮生一日凉。__


## 减字木兰花·莺初解语 

宋 · [苏轼](https://hanyu.baidu.com/s?wd=%E8%8B%8F%E8%BD%BC)

莺初解语。最是一年春好处。微雨如酥。草色遥看近却无。

休辞醉倒。花不看开人易老。莫待春回。颠倒红英间绿苔。


## 定风波·莫听穿林打叶声

宋 · [苏轼](https://hanyu.baidu.com/s?wd=%E8%8B%8F%E8%BD%BC)

三月七日，沙湖道中遇雨。雨具先去，同行皆狼狈，余独不觉。已而遂晴，故作此词。

莫听穿林打叶声，何妨吟啸且徐行。__竹杖芒鞋轻胜马，谁怕？一蓑烟雨任平生。__

料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。


## 行女哀辞

两汉 · [曹植](https://so.gushiwen.org/authorv_6c695909f577.aspx)

序：行女生于季秋，而终于首夏。三年之中，二子频丧。

伊上帝之降命，何修短之难哉；

或华发以终年，或怀妊而逢灾。

感前哀之未阕，复新殃之重来！

方朝华而晚敷，比晨露而先晞。

感逝者之不追，情忽忽而失度。


## 金缕衣

唐 · 无名氏

__劝君莫惜金缕衣，劝君惜取少年时。__

花开堪折直须折，莫待无花空折枝。


## 上李邕 

唐 · [李白](https://hanyu.baidu.com/s?wd=%E6%9D%8E%E7%99%BD)

__大鹏一日同风起，扶摇直上九万里。__

假令风歇时下来，犹能簸却沧溟水。

世人见我恒殊调，闻余大言皆冷笑。

宣父犹能畏后生，丈夫未可轻年少。


## **梦天** 

唐 · [李贺](https://m.gushiwen.org/authorv_74d46d599f15.aspx)

老兔寒蟾泣天色，云楼半开壁斜白。

玉轮轧露湿团光，鸾珮相逢桂香陌。

黄尘清水三山下，更变千年如走马。

__遥望齐州九点烟，一泓海水杯中泻。__


=======================非古诗词=======================

## 摘自《水浒传》

作者:[施耐庵](https://www.mingyantong.com/ju/258127)

莫语常言道知足，万事至终总是空。

理想现实一线隔，心无旁骛脚踏实。

__谁无暴风劲雨时，守得云开见月明。__

花开复见却飘零，残憾莫使今生留。



</font>
</center>

> 虽然我不能陪你上九天揽月，但我可以陪你下海底捞肥牛捞毛肚捞虾滑捞黄喉捞鸭肠捞羊肉捞猪脑捞面筋捞豆腐捞青菜捞金针菇捞土豆捞脆皮肠捞鱼片捞莲藕




